



1、天下万物生於有，有生於无。

2、绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文，不足。故令有所属：见素抱朴，少思寡慾，绝学无忧。

3、是以圣人为而不恃，功成而不处，其不欲见贤。

4、知者不言，言者不知。。

5、夫礼者，忠信之薄，而乱之首。

6、合抱之木，生於毫末；九层之台，起於累土；千里之行，始於足下。

7、夫兵者，不祥之器，物或恶之，故有道者不处。

8、以正治国，以奇用兵，以无事取天下。吾何以知其然哉？以此：天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。故圣人云：“我无为，而民自化；我好静，而民自正；我无事，而民自富；我无欲，而民自朴。”

9、不出户，知天下；不窥牖，见天道。其出弥远，其知弥少。是以圣人不行而知，不见而明，不为而成。

10、民之饥，以其上食税之多，是以饥。民之难治，以其上之有为，是以难治。民之轻死，以其上求生之厚，是以轻死。夫唯无以生为者，是贤於贵生。

11、为学日益，为道日损。损之又损，以至於无为。

12、三十辐，共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。

13、善为士者，不武；善战者，不怒；善胜敌者，不与；善用人者，为之下。是谓不争之德，是谓用人之力，是谓配天古之极。

14、慈故能勇；俭故能广；不敢为天下先，故能成器长。今舍慈且勇；舍俭且广；舍後且先；死矣！夫慈以战则胜，以守则固。天将救之，以慈卫之。

15、江海之所以能为百谷王者，以其善下之，故能为百谷王。是以圣人欲上民，必以言下之；欲先民，必以身後之。是以圣人处上而民不重，处前而民不害。是以天下乐推而不厌。以其不争，故天下莫能与之争。

16、我有三宝，持而保之：一曰慈，二曰俭，三曰不敢为天下先。

17、天网恢恢，疏而不失。

18、人之生也柔弱，其死也坚强。草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折。强大处下，柔弱处上。

19、大邦者下流，天下之牝，天下之交也。牝常以静胜牡，以静为下。故大邦以下小邦，则取小邦；小邦以下大邦，则取大邦。故或下以取，或下而取。大邦不过欲兼畜人，小邦不过欲入事人。夫两者各得所欲，大者宜为下。

20、大成若缺，其用不弊。大盈若冲，其用不穷。大直若屈，大巧若拙，大辩若讷。

21、夫轻诺必寡信，多易必多难。是以圣人犹难之，故终无难矣。

22、其政闷闷，其民淳淳；其政察察，其民缺缺。是以圣人方而不割，廉而不刿，直而不肆，光而不耀。

23、祸莫大於不知足；咎莫大於欲得。故知足之足，常足矣。

24、天下莫柔弱於水，而攻坚强者莫之能胜，以其无以易之。

25、譬道之在天下，犹川谷之於江海。

26、曲则全，枉则直，洼则盈，敝则新，少则多，多则惑。

27、吾言甚易知，甚易行。天下莫能知，莫能行。

28、信言不美，美言不信。善者不辩，辩者不善。知者不博，博者不知。

29、古之善为道者，非以明民，将以愚之。民之难治，以其智多。故以智治国，国之贼；不以智治国，国之福。

30、天地不仁，以万物为刍狗；圣人不仁，以百姓为刍狗。

31、有无相生，难易相成，长短相形，高下相盈，音声相和，前後相随。恒也。

32、善者，吾善之；不善者，吾亦善之；德善。信者，吾信之；不信者，吾亦信之；德信。

33、祸兮福之所倚，福兮祸之所伏。孰知其极？其无正也。正复为奇，善复为妖。人之迷，其日固久。

34、天之道，利而不害；圣人之道，为而不争。

35、祸莫大於轻敌，轻敌几丧吾宝。故抗兵相若，哀者胜矣。

36、将欲歙之，必故张之；将欲弱之，必故强之；将欲废之，必故兴之；将欲取之，必故与之。是谓微明。

37、居善地，心善渊，与善仁，言善信，政善治，事善能，动善时。夫唯不争，故无尤。

38、勇於敢则杀，勇於不敢则活。此两者，或利或害。天之所恶，孰知其故？

39、天长地久。天地所以能长且久者，以其不自生，故能长生。是以圣人後其身而身先；外其身而身存。非以其无私邪？故能成其私。

40、人之所恶，唯孤、寡、不谷，而王公以为称。

41、治大国，若烹小鲜。

42、上善若水。水善利万物而不争，处众人之所恶，故几於道。

43、治人事天，莫若啬。

44、无为而无不为。取天下常以无事，及其有事，不足以取天下。

45、企者不立；跨者不行；自见者不明；自是者不彰；自伐者无功；自矜者不长。

46、甚爱必大费；多藏必厚亡。故知足不辱，知止不殆，可以长久。

47、物壮则老，是谓不道，不道早已。更多老子名言敬请关注习古堂国学网的相关文章。

48、人之所教，我亦教之。强梁者不得其死，吾将以为教父。

49、道生之，德畜之，物形之，势成之。是以万物莫不尊道而贵德。

50、和大怨，必有余怨；报怨以德，安可以为善？

51、不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨。常使民无知无欲。使夫智者不敢为也。为无为，则无不治。

52、道之尊，德之贵，夫莫之命而常自然。故道生之，德畜之；长之育之；成之熟之；养之覆之。生而不有，为而不恃，长而不宰。是谓玄德。

53、知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。以其终不自为大，故能成其大。

54、人之所畏，不可不畏。

55、挫其锐，解其纷，和其光，同其尘，是谓“玄同”。故不可得而亲，不可得而疏；不可得而利，不可得而害；不可得而贵，不可得而贱。故为天下贵。

56、天下有道，却走马以粪。天下无道，戎马生於郊。

57、民不畏死，奈何以死惧之？若使民常畏死，而为奇者，吾得执而杀之，孰敢？

58、是以圣人抱一为天下式。不自见，故明；不自是，故彰；不自伐，故有功；不自矜，故长。夫唯不争，故天下莫能与之争。

59、圣人常无心，以百姓心为心。

60、道常无为而无不为。

61、出生入死。生之徒，十有三；死之徒，十有三；人之生，动之於死地，亦十有三。

62、故道大，天大，地大，人亦大。域中有四大，而人居其一焉。

63、吉事尚左，凶事尚右。偏将军居左，上将军居右，言以丧礼处之。杀人之众，以悲哀泣之，战胜以丧礼处之。

64、谷神不死，是谓玄牝。玄牝之门，是谓天地根。绵绵若存，用之不勤。

65、小国寡民。使有什伯之器而不用；使民重死而不远徙。虽有舟舆，无所乘之，虽有甲兵，无所陈之。使民复结绳而用之。

66、名与身孰亲？身与货孰多？得与亡孰病？

67、修之於身，其德乃真；修之於家，其德乃余；修之於乡，其德乃长；修之於邦，其德乃丰；修之於天下，其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。

68、静胜躁，寒胜热。清静为天下正。

69、五色令人目盲；五音令人耳聋；五味令人口爽；驰骋畋猎，令人心发狂；难得之货，令人行妨。是以圣人为腹不为目，故去彼取此。

70、天之道，其犹张弓欤？高者抑之，下者举之；有余者损之，不足者补之。天之道，损有余而补不足。人之道，则不然，损不足以奉有余。孰能有余以奉天下，唯有道者。

71、天下皆知美之为美，斯恶已。皆知善之为善，斯不善已。

72、天下之至柔，驰骋天下之至坚。无有入无间，吾是以知无为之有益。

73、上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧；进道若退；夷道若□；上德若谷；广德若不足；建德若偷；质真若渝；大白若辱；大方无隅；大器晚成；大音希声；大象无形；道隐无名。

74、昔之得一者：天得一以清；地得一以宁；神得一以灵；谷得一以生；侯得一以为天下正。

75、民不畏威，则大威至。

76、民之从事，常於几成而败之。慎终如始，则无败事。

77、宠辱若惊，贵大患若身。

78、言有宗，事有君。夫唯无知，是以不我知。

79、上德不德，是以有德；下德不失德，是以无德。上德无为而无以为；下德无为而有以为。上仁为之而无以为；上义为之而有以为。上礼为之而莫之应，则攘臂而扔之。故失道而后德，失德而后仁，失仁而后义，失义而后礼。

80、多言数穷，不如守中。

81、道可道，非常道。名可名，非常名。无名天地之始；有名万物之母。

82、有物混成，先天地生。寂兮寥兮，独立而不改，周行而不殆，可以为天地母。吾不知其名，强字之曰道，强为之名曰大。大曰逝，逝曰远，远曰反。

83、为无为，事无事，味无味。

84、持而盈之，不如其已；揣而锐之，不可长保。金玉满堂，莫之能守；富贵而骄，自遗其咎。功遂身退，天之道也。

85、柔弱胜刚强。鱼不可脱於渊，国之利器不可以示人。

86、甘其食，美其服，安其居，乐其俗。邻国相望，鸡犬之声相闻，民至老死，不相往来。

87、弱之胜强，柔之胜刚，天下莫不知，莫能行。

88、始制有名，名亦既有，夫亦将知止，知止可以不殆。

89、天地相合，以降甘露，民莫之令而自均。

90、不言之教，无为之益，天下希及之。

91、重为轻根，静为躁君。轻则失根，躁则失君。

92、道生一，一生二，二生三，三生万物。万物负阴而抱阳，冲气以为和。

93、俗人昭昭，我独昏昏。俗人察察，我独闷闷。

94、大道废，有仁义；智慧出，有大伪；六亲不和，有孝慈；国家昏乱，有忠臣。

95、知不知，尚矣；不知知，病也。圣人不病，以其病病。夫唯病病，是以不病。

96、图难於其易，为大於其细；天下难事，必作於易，天下大事，必作於细。是以圣人终不为大，故能成其大。

97、人法地，地法天，天法道，道法自然。

98、无狎其所居，无厌其所生。夫唯不厌，是以不厌。是以圣人自知不自见；自爱不自贵。故去彼取此。

99、太上，不知有之；其次，亲而誉之；其次，畏之；其次，侮之。信不足焉，有不信焉。

100、希言自然。故飘风不终朝，骤雨不终日。